# آموزش دنیای الستیک - قسمت سوم الستیک در ارتباط با دواپس ♾️

مجموعه ی DevOps یه روش کاریه که توی اون تیم‌های توسعه‌ی نرم‌افزار (Dev) و عملیات (Ops) با هم همکاری می‌کنن تا نرم‌افزار سریع‌تر و بهتر ساخته و تحویل داده بشه.
توی این روش، مانیتورینگ (نظارت) و عیب‌یابی سریع خیلی مهمه.

ابزار Elastic اینجا وارد می‌شه:

- **مانیتورینگ real-time**: مثلاً می‌تونید ببینید سرورها یا برنامه‌هاتون الان چه وضعی دارن.
- **تحلیل لاگ‌ها**: لاگ‌ها مثل دفترچه‌ی خاطرات سیستم هستن و Elastic بهتون کمک می‌کنه بفهمید کجا مشکلی پیش اومده.
- **رفع سریع مشکل**: وقتی چیزی خراب می‌شه، Elastic به تیم‌های DevOps کمک می‌کنه سریع بفهمن چی شده و چطور درستش کنن.


### چه دردی رو حل کرد؟ 

فرض کنید یه وب‌سایت بزرگ مثل دیجی‌کالا دارید. هر روز میلیون‌ها نفر میان تو سایتتون و کلی **لاگ** تولید می‌شه.
مثلاً کی چه صفحه‌ای رو باز کرده؟ کی خطایی رخ داده؟ یا کی خرید کرده؟

حالا اگه بخواید بفهمید "توی ۵ دقیقه‌ی گذشته چند تا خطای ۵۰۰ (خطای سرور) داشتیم"، توی دیتابیس‌های قدیمی باید کل داده‌ها رو اسکن می‌کردید که ممکن بود ساعت‌ها طول بکشه.

اما Elasticsearch این کار رو توی چند ثانیه انجام می‌ده. چون داده‌ها رو طوری ذخیره و سازمان‌دهی می‌کنه که پیدا کردن جواب سوال‌های پیچیده سریع باشه.


### جایگاهش توی DevOps چیه؟

توی DevOps، استک Elastic یه ستون مهم برای **لاگینگ** و **مانیتورینگ**ه. 
- **جمع‌آوری داده‌ها**: با Logstash لاگ‌ها رو از جاهای مختلف جمع می‌کنه.
- **ذخیره و جستجو**: با Elasticsearch لاگ‌ها رو نگه می‌داره و بهتون امکان جستجوی سریع می‌ده.
- **نمایش و تحلیل**: با Kibana داده‌ها رو به شکل نمودار و داشبورد نشون می‌ده تا راحت‌تر بفهمید چی به چیه.

به عبارتی، Elastic به تیم‌های DevOps کمک می‌کنه سیستم‌هاشون رو شفاف‌تر ببینن و سریع‌تر واکنش نشون بدن.


### چه کاربردهایی داره؟

استک Elastic فقط برای DevOps نیست، کلی کاربرد دیگه هم داره:

- **جستجوی متنی**: مثلاً توی یه فروشگاه آنلاین دنبال "لپ‌تاپ" بگردید.
- **تحلیل لاگ**: بررسی خطاهای سرور یا رفتار کاربرها.
- **مانیتورینگ**: نظارت روی عملکرد برنامه‌ها و سرورها.
- **امنیت**: پیدا کردن تهدیدات امنیتی با تحلیل داده‌ها (مثل SIEM).
- **تحلیل کسب‌وکار**: مثلاً بفهمید مشتری‌ها بیشتر چی می‌خرن.



### چه ارتباطی با لاگ‌ها داره؟

لاگ‌ها مثل ردپای سیستم‌ها و برنامه‌ها هستن.
- مثلاً یه لاگ می‌گه: "کاربر X ساعت ۸ صبح یه صفحه رو باز کرد و خطای ۴۰۴ گرفت."
-
#### استک Elastic برای کار با این لاگ‌ها طراحی شده:

 **قسمت Elasticsearch**: لاگ‌ها رو ذخیره و آماده‌ی جستجو می‌کنه.
 **قسمت Logstash**: لاگ‌ها رو از سرورها یا فایل‌ها جمع می‌کنه و مرتبشون می‌کنه.
 **قسمت Kibana**: لاگ‌ها رو به شکل نمودار و جدول نشون می‌ده.

